Pisanie programów (lub programowanie) jest bardzo twórczą i satysfakcjonującą 
aktywnością. Możesz pisać programy z wielu powodów, od zarabiania na życie,
przez rozwiązywanie trudnych problemów analizy danych, po zabawę i pomaganie
komuś w rozwiązaniu problemu. Poniższa książka zakłada, że {\em każdy} powienien
wiedzieć jak programować oraz że gdy już dowiesz się jak programować, to 
zorientujesz się co chcesz zrobić ze swoimi nowo odkrytymi umiejętnościami.

W codziennym życiu jesteśmy otoczeniu przez komputery, począwszy od laptopów,
po smartfony. Możemy myśleć o tych komputerach jako o naszych
"osobistych asystentach", którzy w naszym imieniu mogą zająć się wieloma
rzeczami. Sprzęt we współczesnych komputerach jest zasadniczo
zbudowany tak, aby nieustannie zadawać nam pytanie "Co mam teraz zrobić?".

Programiści dodają do sprzętu system operacyjny oraz zbiór aplikacji,
dzięki czemu w ten sposób otrzymujemy osobistego asystenta cyfrowego, który
okazuje się całkiem pomocny i zdolny do wsparcia nas w wielu różnych sprawach.
